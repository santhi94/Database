Η παρούσα εργασία έχει ως σκοπό τον σχεδιασμό και την υλοποίηση μιας βάσης δεδομένων που αφορά ένα ηλεκτρονικό κατάστημα ηλεκτρικών ειδών. Ο σχεδιασμός της βάσης στηρίχθηκε στις αρχές του Σχεσιακού Μοντέλου(Relational Model) δηλ. η βάση που δημιουργήθηκε αποτελείται από δεδομένα που είναι αποθηκευμένα και οργανωμένα σε πίνακες που συνδέονται μεταξύ τους κατάλληλα. 
Αναλυτικότερα, αφότου καταγράφηκαν τα δεδομένα που πρέπει να αποθηκευτούν στην βάση πραγματοποιήθηκε η ανάλυση απαιτήσεων προκειμένου να προκύψουν οι διάφοροι περιορισμοί ως προς την υλοποίηση της βάσης. 
Στην συνέχεια, πραγματοποιήθηκε ο εννοιολογικός σχεδιασμός της βάσης, δηλαδή η δημιουργία του εννοιολογικού σχήματος για την Βάση Δεδομένων με χρήση του μοντέλου Οντοτήτων - Συσχετίσεων(Entity-Relationship model - ER). Στο στάδιο αυτό καταγράφηκαν οι οντότητες(entities) της ΒΔ, οι συσχετίσεις (relationships) μεταξύ των οντοτήτων, καθώς και η σημασιολογία αυτών λαμβάνοντας υπόψη τις απαιτήσεις που έχουν καταγραφεί. 
Μετά την ολοκλήρωση του εννοιολογικού διαγράμματος πραγματοποιήθηκε ο λογικός σχεδιασμός που πρακτικά περιλαμβάνει την μετατροπή του διαγράμματος σε σχεσιακό σχήμα. Η μετατροπή πραγματοποιείται με βάση τους κανόνες τους Σχεσιακού μοντέλου και με αυτόν τον τρόπο ορίζονται οι πίνακες από τους οποίους θα προκύψει η βάση.  
Μετά την ολοκλήρωση του λογικού σχεδιασμού έγινε η υλοποίηση της βάσης, καθώς και η φόρτωση ενδεικτικών δεδομένων.  
Η δημιουργία, επεξεργασία και συντήρηση της βάσης πραγματοποιήθηκε στο Συστήματος Διαχείρισης Βάσεων Δεδομένων PostgresSQL. 
Τέλος, αναπτύχθηκε ένα από περιβάλλον διεπαφής στην γλώσσα Python, δίνοντας στον χρήστη την δυνατότητα αναζήτησης και ενημέρωσης της ΒΔ με χρήση κατάλληλων φορμών. 
